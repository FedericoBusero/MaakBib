---
layout: post
title:  "LED-Armband"
featured: false
published: false
authors: [guest]
author_name: "Ynze van der Spek"
lowtech: true
midtech: false
hightech: false
DIT: true
DIY: false
CHALLENGE: false
moeilijkheidsgraad_1_3: 1
prijs_1_3: 1
pijler_tinkering : true
pijler_design_thinking : true
pijler_digitale_fabricatie : false
pijler_physical_computing : false
licence: CCBY-NC-SA
categories: [electronica]
image: assets/images/2020-07-14-LED-Armbanden/LED-armband- (16-18)1.jpg
tijd: 1-2u
print: assets/downloads/2020-07-14-LED-Armbanden/LED-armband Stappen - Ynze.docx.pdf
downloads: 
  - name: 'Handleiding'
    file: assets/downloads/2020-07-14-LED-Armbanden/LED-armband Stappen - Ynze.docx.pdf
materialen: [
    Ducttape in verschillende kleuren,
    Ledjes,
    Dubbelzijdig plakband,
    Super-magneetje diameter 15 tot 20 mm dikte 2 tot 3 mm.schuiven,
    Batterijtje. Model CR2025 of CR2032 zogenaamde "knoopcellen",
]
tools: [
    Soldeerbout en soldeertin. Als je nog niet eerder hebt gesoldeerd Dit is je kans!,
    Klein kniptangetje,
    Schaar,
    Eventueel een scherp mesje
]
---

Led-armbanden zijn mooi, hip en erg leuk om te maken. Dankzij ducttape in alle
kleuren en verschillende kleuren led-lampjes kan iedereen zijn armband maken zoals
die zelf wil. In dit artikel staat helemaal beschreven hoe je zelf of op school een LED-
armband kunt maken. Niet moeilijk en heel erg leuk!

De armband heeft een magneet-sluiting. Door een slimme schakeling gaan de
lampjes pas branden als je de armband om doet. Een LED-armband maak je van
duct-tape en kopertape met daarop een sliert led-lampjes.

Deze handleiding werd ontwikkeld door **Ynze van der Spek** voor Maakbib.

## Benodigdheden
{% include benodigdheden.html %}

![Armband1]({{ site.baseurl }}/assets/images/2020-07-14-LED-Armbanden/LED-armband- (1).jpg)

![Armband1]({{ site.baseurl }}/assets/images/2020-07-14-LED-Armbanden/LED-armband- (2).jpg)

## Stap 1: Stroken ducttape op elkaar plakken

![Armband1]({{ site.baseurl }}/assets/images/2020-07-14-LED-Armbanden/LED-armband- (3).jpg)

Scheur twee stroken ducttape af die ongeveer 3 cm langer zijn dan de omtrek van je
pols. Leg één strook ducttape met de plak-kant naar boven op tafel. Plak de tweede
strook ducttape in één keer op de onderste strook, van links naar rechts, als je
rechtshandig bent.

Tip: Maak eerst een "proef-armbandje" van een strook papier. De strook moet
ongeveer 3 cm overlappen rond je pols. Dan weet je precies hoe lang de strook duct
tape moet zijn.

## Stap 2: De batterij

![Armband1]({{ site.baseurl }}/assets/images/2020-07-14-LED-Armbanden/LED-armband- (4).jpg)

* Zie de foto hierboven.
* Knip een stukje dubbelzijdig plakband af dat minstens net zo groot is als de
plus-kant van de batterij (dat is de gladde kant van de batterij).
* Plak op een uiteinde van de ducttape het stukje dubbelzijdig plakband.
* Knip een klein stukje (hooguit 3cm) kopertape af en plak dat vanaf het
dubbelzijdig plakband naar een zijkant van de ducttape.
* Plak de batterij met de gladde plus-kant op het dubbelzijdige plakband. Duw
de batterij stevig aan, want hij moet contact maken met het kopertape dat
eronder ligt.

## Stap 3: Koper-tape voor de led-lampjes

![Armband1]({{ site.baseurl }}/assets/images/2020-07-14-LED-Armbanden/LED-armband- (5).jpg)

![Armband1]({{ site.baseurl }}/assets/images/2020-07-14-LED-Armbanden/LED-armband- (6).jpg)

Kijk goed naar de foto’s.

Plak aan de randen van de ducttape twee stroken kopertape. Eén strook kopertape moet overlappen met het korte stukje kopertape dat onder de batterij door loopt. Dat wordt de "plus-kant" van de armband.

![Armband1]({{ site.baseurl }}/assets/images/2020-07-14-LED-Armbanden/LED-armband- (6A).jpg)

Let er op dat de andere strook kopertape geen contact maakt met de batterij, anders krijg je straks problemen.

## Stap 4: Laatste stukje kopertape, let goed op…

![Armband1]({{ site.baseurl }}/assets/images/2020-07-14-LED-Armbanden/LED-armband- (10).jpg)

* Wikkel de armband om je pols zoals op de foto. Zet met een stift een stip op de (rode) onderkant van de armband, op de plek precies boven de batterij.

![Armband1]({{ site.baseurl }}/assets/images/2020-07-14-LED-Armbanden/LED-armband- (8).jpg)

* Knip een stukje kopertape af van ongeveer 4 cm.
* Plak het kopertape aan dwars op het uiteinde van de "min-kant", aan de overkant van de batterij. Kijk goed naar de foto.

![Armband1]({{ site.baseurl }}/assets/images/2020-07-14-LED-Armbanden/Led-armband- (9).jpg)

* Sla het stukje kopertape om naar de achterkant van de armband, zoals op de foto.

## Stap 5: Solderen!

![Armband1]({{ site.baseurl }}/assets/images/2020-07-14-LED-Armbanden/LED-armband- (11).jpg)

![Armband1]({{ site.baseurl }}/assets/images/2020-07-14-LED-Armbanden/LED-armband- (13).jpg)

* De stukken kopertape die elkaar overlappen moeten aan elkaar vast worden gesoldeerd. Leg de punt van de soldeerbout over de grens van twee stroken kopertape en laat er een druppel soldeertin overheen smelten. Kijk op de detail-foto.

**Led-lampjes solderen**

![Armband1]({{ site.baseurl }}/assets/images/2020-07-14-LED-Armbanden/LED-armband- (12).jpg)

![Armband1]({{ site.baseurl }}/assets/images/2020-07-14-LED-Armbanden/LED-armband- (13).png)

* Soldeer een led-lampje tussen de twee stroken kopertape. Let goed op de "richting" van het ledje: Het langste pootje van de led moet aan de "plus-kant" van de armband gesoldeerd worden.

## Stap 5 ½: Test!

![Armband1]({{ site.baseurl }}/assets/images/2020-07-14-LED-Armbanden/Led-armband- (14).jpg)

![Armband1]({{ site.baseurl }}/assets/images/2020-07-14-LED-Armbanden/armband-sluiting.jpg)

Test je armband als je het eerste ledje hebt gesoldeerd. De test is simpel: Sluit de armband en zorg dat de batterij aan de binnenkant zit. Duw dan de twee overlappende stukken armband tegen elkaar, zodat de bovenkant van de batterij (de min-pool) tegen het omgeslagen stukje kopertape gedrukt wordt.

Als het goed is brandt dan het ledje dat je net hebt gesoldeerd.

Niet? Geen paniek. Controleer de volgende dingen:

* Zit onder de batterij, bovenop het dubbelzijdig plakband, een stukje kopertape? Zo niet, zie stap 2.
* Heb je de overlappende delen van de kopertape aan elkaar vast gesoldeerd? Zie stap 5.
* Heb je het lange pootje van de led aan de plus-kant van de armband gesoldeerd?
* Zit het korte strookje kopertape vast aan de min-kant van de armband (en niet per ongeluk aan dezelfde strook als waar de batterij aan vast zit)?

## Stap 6: Meer ledjes solderen!

![Armband1]({{ site.baseurl }}/assets/images/2020-07-14-LED-Armbanden/LED-armband- (16-18)2.jpg)

![Armband1]({{ site.baseurl }}/assets/images/2020-07-14-LED-Armbanden/LED-armband- (16-18)1.jpg)

Ledjes-feest! Soldeer een sliert ledjes op je armband op dezelfde manier als in de vorige stap. Je mag net zoveel led-lampjes gebruiken als je wilt, maar: Hoe meer ledjes tegelijk branden, hoe sneller je batterij leeg is! Je kunt ledjes in een rechte rij solderen, maar ook in een golfpatroon of nog iets anders. Bedenk het maar.

## Stap 7: Magneet-sluiting en een slimme schakelaar.
Je armband heeft een sluiting nodig, anders blijft hij niet om je pols zitten. Dat doe je met een super-magneetje.

Eén uiteinde van je armband is bezet door de batterij. Het super-magneetje komt aan het andere uiteinde van de armband, netjes in het midden. Zorg ervoor dat het magneetje recht boven het stukje omgeslagen kopertape, aan de onderkant van de armband, terecht komt. Dat heb je gedaan in stap 4.

Plak het super-magneetje vast met een klein stukje dubbelzijdig plakband.

![Armband1]({{ site.baseurl }}/assets/images/2020-07-14-LED-Armbanden/LED-armband- (15).jpg)

![Armband1]({{ site.baseurl }}/assets/images/2020-07-14-LED-Armbanden/armband-sluiting.jpg)

Doe de armband om met het magneetje aan de buitenkant en de batterij aan de binnenkant. Het magneetje trekt de batterij aan en houdt de uiteinden van de armband tegen elkaar aan gedrukt. En daardoor wordt meteen de stroomkring gesloten zodat de ledjes gaan branden. Een superslimme magneet-sluiting-schakelaar dus!

## Stap 8: Werk de armband af (en maak 'm nog mooier dan 'ie al is)
Je armband werkt nu goed, tijd voor de afwerking. Vaak steken de pootjes van de ledjes een beetje uit. Knip die uitstekende pootjes weg met een knip-tangetje. Met stroken ducttape en restjes kopertape kun je de armband verder versieren. Kijk naar de foto's hieronder voor inspiratie (als je die nodig hebt…). 

![Armband1]({{ site.baseurl }}/assets/images/2020-07-14-LED-Armbanden/LED-armband- (16-18)3.jpg)

<div class="border_boxmaakbib01_img" markdown="1">
## Weetjes
**Sieraden met elektronica**

Electronica-onderdelen, zoals led-lampjes en batterijen, printplaatjes en
weerstanden kun je goed gebruiken om sieraden van te maken. Google maar eens op
‘jewelry with electronics’.

**Over de stroomkring**

De LED-armband is een duidelijk voorbeeld van een elektrische stroomkring. Als je
de armband om je pols doet, sluit je meteen een kring van kopertape.

Elektrische stroom stroomt altijd van de plus van een batterij naar de min. Als
onderweg de kring is verbroken, loopt er geen stroom.

**Over (lichtgevende) diodes**

Het is je misschien opgevallen dat LED-lampjes eigenwijs zijn. Als je het lange pootje
van de LED op de ‘verkeerde’ strip koper soldeert, werkt het ding niet. Draai je de
LED om, dan werkt hij wel.
Led-lampjes hebben een ‘plus’ en een ‘min’-kant. Het komt er op neer dat de
elektrische stroom maar op één manier van de batterij door de LED-lampjes kan
stromen: van de plus naar de min. Omgekeerd gaat niet.

LED-lampjes zijn dus een ‘éénrichtings-weg’ voor elektriciteit. Het technische woord
daarvoor is een diode. L.E.D. is een afkorting voor Light Emitting Diode. Dat is
Engels voor een diode die licht geeft.
</div>

<div class="border_boxmaakbib03_img" markdown="1">
#### Hoe werkt het?
**Hoe zit een LED-armband in elkaar**

![Armband2]({{ site.baseurl }}/assets/images/2020-07-14-LED-Armbanden/LED-armband screenshot.png)

Een LED-armband is een stroomkring die op een strook ducttape wordt geplakt. De onderkant van de armband klikt met een magneet vast op de batterij aan de bovenkant. Super 3-dimensionaal dus. Op de afbeelding hierboven zie je hoe de verschillende onderdelen samen een LED-armband worden.

In de onderstaande video (9 minuten en een beetje) zie je hoe je een LED-armband kunt maken, van begin tot eind.
Embed YouTube video: 

<iframe width="560" height="315" src="https://www.youtube.com/embed/ZZbVFkIO4lM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Ga je voor het eerst solderen? Kijk dan extra goed naar de video. Vanaf 3 minuut 50 wordt voorgedaan hoe je de led-lampjes soldeert op het kopertape.. 

</div>