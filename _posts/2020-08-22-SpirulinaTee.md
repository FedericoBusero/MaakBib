---
layout: post
title:  "Magisch zeefdrukken met bacteriën"
featured: false
published: false
authors: [guest]
author_name: "Ritik Mehta"
lowtech: true
midtech: false
hightech: false
DIT: true
DIY: true
CHALLENGE: false
moeilijkheidsgraad_1_3: 1
prijs_1_3: 2
pijler_tinkering : true
pijler_design_thinking : false
pijler_digitale_fabricatie : false
pijler_physical_computing : false
licence: CCBY-NC-SA 
categories: [zeefdruk, wetenschappen ]
image: assets/images/2020-08-22-SpirulinaTee/fig0.JPG
tijd: 1 uur

materialen_dontshow: true
materialen: [
    Witte T-shirt, 
    Spirulina poeder, 
    Acrylhars,
    Textiel medium,
    Papier,
    Krantenpapier,
    Karton
      ]
tools: [
    Zeefdrukraam,
    Raamwisser of oude kaart,
    Schilderstape,
    Tekengerief,
    Schaar of Breekmes,
    6 plastieken bekers,
    Lepels,
    Keuken weegschaal,
    ]
    
---
Druk je eigen ontwerp op een T-shirt met bacteriën! Maar pas op, zal jouw ontwerp het overleven?

In dit project wordt uitgelegd hoe je zelf een textiel verf op basis van spirulina kan maken. Met behulp van een zeefdrukraam kan je vervolgens je eigen ontwerp op een T-shirt drukken. Maar let op, als je T-shirt te lang wordt blootgesteld aan de zon, zal je ontwerp verdwijnen!

*Deze handleiding werd ontwikkeld door **Ritik Mehta** voor Maakbib*.

## Benodigdheden

<p style="margin: 0 0 0 0;"><strong>Materialen:</strong></p>

<div class="benodigdheden">
  <ul>
    <li>Witte T-shirt</li>
    <li><a href="https://www.hollandandbarrett.be/shop/product/biotona-spirulina-raw-poeder-bio-60014851?skuid=014851">Spirulina poeder</a></li>
    <li><a href="https://www.bol.com/nl/p/a1-acrylic-resin-acrylhars-set-1-5-kg/9200000129693689/?bltgh=k5gB0s2PASDRnPZ0y4xKyw.1_4.5.ProductTitle">Acrylhars</a></li>
    <li><a href="https://www.schleiper.com/eshopexpress/articles/SRET20001--screentec-tprint-t2000-transparant-medium-pot-1kg?lang=nl&fbclid=IwAR3ht3hV0XbkZU8izzY4heQyJXtDlnW6w6qG166lTltmyzo7mUsb0SbeUoY">Textiel medium</a></li>
    <li>Papier</li>
    <li>Krantenpapier</li>
    <li>Karton</li>
 </ul>

</div>

{% include benodigdheden.html %}

## Project Overzicht

Dit project kan je opdelen in 3 fasen. In fase 1 ontwerpen we een vorm om te bedrukken. Fase 2 dient om de verf voor te bereiden. In fase 3 gaan we zeefdrukken. Hierbij ga je leren over spirulina, UV-straling en het nut van zonnecrème.

## Maak je ontwerp
#### Stap 1: Teken je ontwerp
Neem een vel papier en teken hierop je ontwerp. Je mag kiezen wat je wil, er zijn geen regels. Laat je creativiteit erop los!

#### Stap 2: Maak een sjabloon en cut-out
Nu is het tijd om je tekening zorgvuldig uit te snijden. **Let op:** zorg dat je de vorm én de rest van het papier intact behoudt! Je kan hiervoor best een breekmes gebruiken, **maar pas op voor je vingers!**

De vorm die je uitknipt noemen we de cut-out. De rest van het papier noemen we het sjabloon. In de volgende stap gaan we zien waarvoor we ze kunnen gebruiken.

#### Stap 3: Keuze maken: sjabloon of cut-out?
We hebben nu twee mogelijkheden. We kunnen de cut-out of het sjabloon gebruiken om te zeefdrukken. Hieronder zie je een voorbeeld van beide. Je gaat nu een keuze maken afhankelijk van wat je uiteindelijk op je T-shirt wil.

Dit krijg je als je met de cut-out zeefdrukt.

![CO1]({{ site.baseurl }}/assets/images/2020-08-22-SpirulinaTee/fig1.png)

Dit krijg je als je met het sjabloon zeefdrukt.

![S1]({{ site.baseurl }}/assets/images/2020-08-22-SpirulinaTee/fig2.png)

## Bereid je verf voor
#### Stap 1: Maak je acrylhars
Acrylhars bestaat vaak uit twee componenten. Op de website van de producent kan je terugvinden in welke verhoudingen je de twee componenten moet mengen. 

Als je <a href="https://www.bol.com/nl/p/a1-acrylic-resin-acrylhars-set-1-5-kg/9200000129693689/?bltgh=k5gB0s2PASDRnPZ0y4xKyw.1_4.5.ProductTitle">deze acrylhars</a>  hebt, dan bereid je hem als volgt. 
Neem twee plastieken bekers, een voor de vloeistof en een voor het poeder. Je weegt een eenheid vloeistof af en twee eenheden poeder. Bijvoorbeeld 50g vloeistof en 100g poeder, hiermee kan je zeker een aantal keren zeefdrukken. Vervolgens voeg je beetje bij beetje het poeder toe aan de vloeistof terwijl je roert. Zorg ervoor dat al het poeder goed oplost en blijf roeren tot de oplossing egaal is.

#### Stap 2: Maak textiel verf
Nu we de acrylhars hebben, kunnen we een neutrale textiel verf maken. 
Zet naast de beker met de acrylhars een lege beker. Giet in die beker evenveel textiel medium als dat er acrylhars is. Voeg deze twee samen en roer totdat de oplossing egaal is. 

#### Stap 3: Kleur geven
In dit project gebruiken we spirulina als kleurstof. Aangezien dit een groene kleur heeft, kunnen we alleen groene tinten maken. De hoeveelheid spirulina zal bepalen hoe donker je tint zal zijn.

Je mag zelf bepalen hoeveel spirulina je toevoegt. We raden je aan om steeds een beetje toe te voegen en te roeren om te zien of je je gewenste kleur al hebt. Hieronder leggen we uit hoeveel spirulina je ongeveer nodig hebt om drie tinten te maken.

De drie tinten maken die we willen maken zijn groen, licht groen en donker groen. Verdeel de neutrale verf over 3 bekers. Strooi in de eerste beker 1/5 lepel spirulina om licht groen te krijgen. In de tweede beker willen we gewoon groen, dus voeg hier 1/3 lepel spirulina aan toe. Tenslotte zal de derde beker een donker groene kleur bevatten en hiervoor voegen we een volledige lepel spirulina toe.


<div class="border_boxmaakbib03_img" markdown="1">
#### Wat is spirulina?
Spirulina is een biomassa dat bestaat uit uitgedroogde cyanobacteriën. 

Cyanobacteriën zijn bacteriën die met behulp van zuurstof en licht, zoals planten, aan fotosynthese kunnen doen. Om aan fotosynthese te kunnen doen, hebben ze bepaalde stoffen nodig waarmee ze licht opvangen en omzetten in energie. Deze stoffen zijn aanwezig in plantencellen en cyanobacteriën en geeft ze beiden hun groene kleur. Wij gebruiken deze groene kleur als pigment voor onze textiel verf.

Aangezien spirulina een hoopje dode bacteriën is, kan deze groene stof niet worden onderhouden. Dit wilt dus zeggen dat er een bepaalde hoeveelheid stof is, maar als die verloren gaat, kan er geen nieuwe aangemaakt worden. In het geval van spirulina kan deze stof kapot gaan door UV-straling van de zon! Oftewel, als je je T-shirt te lang in de zon laat, zal hij helemaal verkleuren en uiteindelijk is je ontwerp verdwenen.

Wij gebruiken spirulina als pigment voor onze verf, maar het heeft nog een belangrijkere toepassing. Het wordt voornamelijk gebruikt als voedingsupplement. Het is enorm rijk is aan proteïnen en vitaminen. Omdat ze eenvoudig te kweken zijn in grote hoeveelheden, zijn ze veelbelovend voor de toekomst. Enerzijds kan je ze gebruiken om het voedsel tekort op aarde op te lossen. Anderzijds wordt er ook onderzoek gedaan of we ze kunnen groeien en oogsten in de ruimte. Dat zou handig zijn voor astronauten die op lange reizen gaan. Dan moeten ze niet al hun eten meenemen en kunnen ze het ook op een kleine oppervlakte produceren.

</div>

## Tijd om te zeefdrukken
#### Stap 1: Bereid je zeefdrukraam voor
Zorg ervoor dat je een zeefdrukraam hebt. Je kan er een kopen of je kan er zelf een maken aan de hand van stap 2 in <a href="https://maakbib.be/zeefdruk-met-lijm/">deze handleiding</a>. Plak de randen van je raam af met schilderstape zodat er geen verf tussen kruipt.

#### Stap 2: Kader van krantenpapier
Als je voor een cut-out hebt gekozen, ga je nu een kader maken met krantenpapier waarin je hele cut-out past. Een kader moét geen rechthoek zijn, je kan je creativiteit hier ook vrijlaten. Dit dient voornamelijk om de rest van je T-shirt te beschermen tegen vlekken tijdens het zeefdrukken. 

Als je voor het sjabloon hebt gekozen, kan je best ook de randen van je sjabloon verlengen met stukken krantenpapier. Zo voorkom je dat je per ongeluk andere delen van je T-shirt verft.

#### Stap 3: Op volgorde
We leggen nu alles klaar op de juiste volgorde om te kunnen zeefdrukken. Plaats je T-shirt op tafel en steek er een stuk karton tussen zodat je verf niet doordrukt. Plaats nu je cut-out of sjabloon met kader op je T-shirt. Je mag kiezen waar, maar zorg ervoor dat je het karton ook verplaatst. Nu kan je je zeefdrukraam bovenop het ontwerp plaatsen.

#### Stap 4: Tijd om te zeefdrukken
Nu kunnen we eindelijk ons ontwerp zeefdrukken! Vraag iemand om je te helpen met het zeefdrukraam. Je moet hem namelijk goed tegen de tafel te duwen terwijl je verft. Schep dan een lepel vol verf over op het zeefdrukraam. Het beste is om de verf in een streep bovenaan je ontwerp aan te brengen. Spreid vervolgens de verf uit met de raamwisser of oude kaart over het hele ontwerp. Het is niet nodig om de verf niet over heel je zeefdrukraam verspreiden als je ontwerp relatief klein is. Als je meer verf nodig hebt, kan je altijd een beetje bijscheppen.

Als je de verf goed hebt verspreid, kan je het zeefdrukraam eraf halen. Doe dit in een vlotte beweging en haal het direct weg van boven je T-shirt. 

## Wetenschap achter UV-straling
<div class="border_boxmaakbib03_img" markdown="1">
#### Wat voor schade kan UV-straling veroorzaken?

#### Hoe werkt zonnecrème?

</div>
